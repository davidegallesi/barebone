---
layout: post
title: "Cosa è successo?"
date: 2024-02-13
---
L’altro giorno, rimestando il risotto della domenica, ascoltavo The Musical Box. Mentre giravo e rigiravo pensavo che Peter Gabriel e compagni quando hanno pubblicato questo disco avevano tutti più o meno 21 anni, quando hanno pubblicato The Lamb Lies Down On Broadway di anni ne avevano 24.

È la domenica del post Sanremo e mentre mantecavo il risotto mi chiedevo: cosa è successo in questi 50 anni alla musica, cambiata così tanto e divenuta mi pare un po’ tutta uguale, omogeneizzata?

Cosa è successo ai ventenni che oggi fanno e ascoltano questa musica un po’ tutta uguale e che non sanno o non vogliono scrivere, produrre e suonare cose tipo quelle che facevano i ventenni di The Musical Box? Cosa è successo alle nostre orecchie? Non sono forse più in grado di ascoltare e apprezzare quel tipo di musica? Sono solo disabituate? Siamo tutti vittime del marketing musicale e del modello Xfactor? Siamo cambiati, ci hanno cambiato o, bravi e mansueti, ci siamo fatti cambiare?

Cosa è successo?